"Start, Stop, Continue, More of, Less of Wheel" retrospektiivitekniikassa jaetaan paperi viiteen ja kirjoitetaan jokaiseen kohtaan yksi viidestä sanasta; start, stop, continue, more of, less of. Tämän jälkeen kannustetaan tiimiä esittämään kommentteja näistä kategorioista eli vastaavan kysymyksiin kuten "mitä meidän pitäisi lakata tekemästä", "mikä toimii, minkä tekemistä meidän kannattaa jatkaa" ja "mitä meidän pitäisi tehdä enemmän"? Kommentit kirjoitetaan ylös oikean kategorian kohdalle.

"Glad, Sad, Mad" retrospektiivitekniikassa jokainen tiimin jäsen kirjoittaa itsenäisesti ylös korteille tekemistään huomioista sprintin aikana. Huomioiden ei pidä olla rajoittuneet vain tiimiin jäseniin. Tämän jälkeen jokainen kuvailee korttinsa sisällön lyhyesti ja asettaa ne valkotaululle oikean kategorian (Mad, Sad, Glad) kohdalle sen perusteella, miten huomio sai hänet tuntemaan. Kun kaikki kortit on taululla, on ne tarkoitus ryhmitellä sen mukaan, mihin asiaan ne liittyvät. Ryhmittelyn jälkeen tiimi valitsee äänestämällä, minkä ryhmän korteista keskustella tarkemmin. Lopuksi ryhmä keskustelee valituista ongelmista ratkaisuhenkisesti retrospektiivin vetäjän johdolla kunnes kaikki ongelmat on käsitely tai tunti on kulunut. 